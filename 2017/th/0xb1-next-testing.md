# +T สิ่งที่นักทดสอบระบบความปลอดภัยควรทำต่อไป

## สร้างระบบที่สามารถทดสอบความปลอดภัยของ Application ได้อย่างต่อเนื่อง

การพัฒนา application ให้มีความปลอดภัยนั้นเป็นสิ่งสำคัญ แต่สิ่งที่สำคัญยิ่งกว่าคือ ต้องมีกระบวนการตรวจสอบว่า ความปลอดภัยนั้นได้มีการนำไปใช้ใน application จริงหรือไม่ และได้ใช้อย่างถูกต้องหรือเปล่า การทดสอบความปลอดภัยของ application จึงเป็นสิ่งที่จะยืนยันสิ่งเหล่านี้ ซึ่งโดยปกติแล้วการทดสอบ application ก็เป็นงานที่ยากและมีความซับซ้อนอยู่แล้ว แต่ในทุกวันนี้วิธีการใหม่ๆในการพัฒนา application เช่น Agile และ DevOps ยิ่งทำให้การทดสอบโดยใช้วิธีและเครื่องมือเดิมๆนั้นมีความยากขึ้นไปอีก ดังนั้นการที่จะทดสอบให้ประสบความสำเร็จนั้น จึงต้องมีการ วางแผนการทดสอบระบบด้วย ว่าเราควรจะทดสอบส่วนไหนของ application ก่อน หลัง

ความเสี่ยง (Risk) ในปัจจุบันมีการเปลี่ยนแปลงอย่างรวดเร็ว การที่จะ scan หาช่องโหว่ หรือ การทำ Penetration Testing ปีละครั้งนั้นไม่เพียงพออีกต่อไป การพัฒนาโปรแกรมในปัจจุบันต้องการการทดสอบเรื่องความปลอดภัยแบบต่อเนื่องตลอดทั้งกร ะบวนการพัฒนาโปรแกรม (Software Development Lifecycle) แต่ถึงกระนั้นการที่จะปรับปรุงวิธีการทดสอบ จะต้องไม่ไปกระทบกับการพัฒนา application ทำให้การพัฒนาช้าลง เพราะมันจะส่งผลกระทบต่อต้นทุนของการพัฒนาทันที ลองคำนึงถึงต้นทุนทั้งหมดโดยดูจาก ค่าใช้จ่ายในการทดสอบ แก้ไข การทดสอบซ้ำ และการ deploy application ของ application หนึ่งตัว คูณเข้ากับจำนวนของ application ทั้งหมดที่มี คุณจะเห็นภาพของต้นทุนทั้งหมด

| สิ่งที่ต้องทำ | คำอธิบาย |
| --- | --- |
| ทำความเข้าใจความ สำคัญของ Threat Model | ก่อนที่จะเริ่มทำการทดสอบ คุณต้องเข้าใจว่าอะไรคือสิ่งสำคัญที่ควรจะทำการทดสอบ ลำดับความสำคัญของการทดสอบจะได้มาจากการทำ Threat Model คุณสามารถนำ [OWASP ASVS](https://www.owasp.org/index.php/ASVS) และ [OWASP Testing Guide (https://www.owasp.org/index.php/OWASP_Testing_Project) มาใช้เป็นแนวทางในการทำ Threat Model ได้ คุณไม่ควร พึ่งแต่ tool ของ vendor อย่างเดียวในการตัดสินใจว่าสิ่งไหนควรทดสอบก่อนหลัง |
| ทำความเข้าใจSDLC ที่คุณใช้อยู่ | วิธีการทดสอบความปลอดภัยของ application ของคุณต้องสอดคล้องกับ Software Development Lifecycle (SDLC) ที่ใช้ในองค์กรของคุณด้วย หากคุณพยายามที่จะใช้วิธีการทดสอบอะไรก็ตาม ที่จะต้องมีขั้นตอนการทำงานเพิ่มขึ้นจากการทำงานปกติ มักจะถูกปฎิเสธ หรือหลีกเลี่ยงที่จะทำ พยายามหาโอกาสที่จะเก็บข้อมูลจากการทำงานปกติเพื่อนำมาวิเคราะ ห์ และนำไปประยุกต์ใช้ในงาน |
| เลือกวิธีการ Test | ควรที่จะเลือกวิธีการที่ง่ายที่สุด เร็วที่สุด และมีความถูกต้องที่สุดในการตรวจสอบ requirement ของ application เราสามารถใช้ [OWASP Security Knowledge Framework](https://www.owasp.org/index.php/OWASP_Security_Knowledge_Framework) และ [OWASP Application Security Verification Standard](https://www.owasp.org/index.php/ASVS) เป็นข้อมูลสำหรับ security requirement ทั้ง functional และ nonfunctional นอกจากนี้ คุณควรจะมีบุคลากรที่มีความสามารถในการวิเคราะห์ผลลัพธ์ของการ ทดสอบโดย automated tool ที่คุณใช้ ไม่ว่าจะเป็น false positive โดยเฉพาะความสามารถในการจัดการหากเกิดกรณี false negative ได้ด้วย |
| การทดสอบต้องคลอบคลุมและถูกต้อง | คุณไม่จำเป็นต้องทำการทดสอบทุกๆอย่างใน application ให้มุ่งไปในสิ่งที่มีความสำคัญก่อน แล้วถึงจะขยายการตรวจสอบไปยังส่วนอื่นๆในภายหลัง สุดท้ายแล้วสิ่งที่เราต้องการคือ มีระบบการตรวจสอบความปลอดภัยที่คอยตรวจสอบอยู่ตลอดเวลานั่นเอง |
| สื่อสารผลลัพธ์ของการทดสอบให้ผู้ที่เกี่ยวข้องได้อย่างชัดเจน | ไม่ว่าคุณจะเก่งแค่ไหน มันก็ไม่มีผลอะไรเลยหากคุณไม่สามารถสื่อสารผลลัพธ์ของการทดสอบได้อย่างมีประสิทธิภาพ คุณควรจะแสดงให้คนอื่นเห็นว่าคุณมีความเข้าใจว่า application ที่คุณกำลังทดสอบว่ามันทำงานอย่างไร คุณต้องสามารถอธิบายได้อย่างชัดเจนว่าจุดอ่อน (vulnerability) ของ application นั้นอาจจะถูกนำไปโจมตี (exploit) ได้อย่างไรบ้าง และอาจจะต้องแสดงให้ดูจริงๆว่าเพื่อให้คนที่คุณกำลังสื่อสารด้วยมีความเข้าใจและเห็นภาพมากยิ่งขึ้น สุดท้ายนี้ผลลัพธ์ของการทดสอบควรจะอยู่ในรูปของ tool ที่ทีมพัฒนากำลังใช้อยู่ ไม่ใช่แค่ในรูป pdf ไฟล์ |



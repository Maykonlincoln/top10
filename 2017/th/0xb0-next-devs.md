# +D อะไรคือสิ่งที่นักพัฒนาควรต้องทำต่อไป

## สร้าง และ ใช้ทั้งกระบวนการความปลอดภัยที่สามารถนำมาปฏิบัติซ้ำได้ และตัวควบคุมด้านความปลอดภัยที่ได้มาตรฐาน

ไม่ว่าคุณจะเป็นมือใหม่สำหรับเรื่องความปลอดภัยทางด้านเว็บแอพพลิเคชัน (web application security) หรือเป็นผู้ที่มีความคุ้นเคยกับความเสี่ยง (risk) เหล่านี้อยู่แล้ว การที่จะทำให้เว็บแอพพลิเคชันทั้งเก่าและใหม่ มีความปลอดภัยนั้นเป็นเรื่องที่ยาก ยิ่งหากคุณมีโปรแกรมที่จะต้องดูแลจำนวนมาก ยิ่งเป็นงานที่ไม่ง่ายเลย

เพื่อเป็นการช่วยให้องค์กรและนักพัฒนา (developer) ลดความเสี่ยงเรื่องความปลอดภัยของ application ลงได้อย่างมีประสิทธิภาพ OWASP ได้สร้างเครื่องมือ open source ฟรีขึ้นมาหลายชิ้น เพื่อใช้ตรวจสอบความปลอดภัยของ application ภายในองค์กร  ในตาราง ด้านล่างนี้เป็นแหล่งข้อมูลและเครื่องมือที่ทาง OWASP ได้สร้างขึ้นเพื่อช่วยเหลือองค์กรให้สามารถสร้าง web application และ  API  ที่มีความปลอดภัยมากยิ่งขึ้น

| สิ่งที่ต้องทำ | คำอธิบาย |
| --- | --- |
| กำหนดความต้องการทางด้านความปลอดภัยให้กับ Application | การที่จะสร้าง web application ที่ปลอดภัย คุณต้องเข้าใจก่อนว่าความปลอดภัยของ application นั้นคืออะไร OWASP แนะนำให้คุณใช้ [OWASP Application Security Verification Standard (ASVS)](https://www.owasp.org/index.php/ASVS) เป็นไกด์ไลน์สำหรับกำหนด ความปลอดภัยของ application ของคุณ หรือหากคุณ outsource งานให้บริษัทอื่น คุณควรพิจารณาใช้ [OWASP Secure Software Contract Annex](https://www.owasp.org/index.php/OWASP_Secure_Software_Contract_Annex) ในการกำหนด requirement ความปลอดภัยของ application **Note**: The annex is for US contract law, so please consult qualified legal advice before using the sample annex. |
| การออกแบบ Application ให้มีความปลอดภัย | มันจะเป็นการง่ายกว่ามากในการที่จะออกแบบ application และ API ให้มีความปลอดภัยตั้งแต่ต้น มากกว่าการที่จะมาแก้ไขในภายหลัง OWASP แนะนำให้ใช้ [OWASP Prevention Cheat Sheets](https://www.owasp.org/index.php/OWASP_Cheat_Sheet_Series) เป็นไกด์ไลน์ในการเริ่มต้นในการออกแบบระบบให้มีความปลอดภัยตั้งแต่ต้น | 
| สร้างระบบควบคุมความปลอดภัยใน Application ที่ได้มาตราฐาน | การจะสร้างการควบคุมความปลอดภัยให้แข็งแกร่งและใช้งานได้ดีเป็นเรื่องที่ยาก การนำระบบควบคุมความปลอดภัยที่มีมาตราฐานมาใช้งานจะทำให้การพัฒนา application และ API กลายเป็นเรื่องที่ง่ายขึ้น [OWASP Prevention Cheat Sheets](https://www.owasp.org/index.php/OWASP_Cheat_Sheet_Series) เป็นสิ่งที่นักพัฒนาสามารถนำใช้ในการเริ่มต้นการ implement ความปลอดภัยลงไปใน application ได้ และนอกจากนี้ framework ใหม่ๆ ก็ยังมาพร้อมกับคำแนะนำด้านความปลอดภัยต่างๆ เช่น authorization, validateion, CSRF prevention เป็นต้น |
| การพัฒนา Application ให้มีความปลอดภัย | เพื่อเป็นการเพิ่มประสิทธิภาพของขั้นตอนในการสร้าง application และ API ขององค์กร OWASP จึงแนะนำนักพัฒนาให้ใช้  [OWASP Software Assurance Maturity Model (SAMM)](https://www.owasp.org/index.php/OWASP_SAMM_Project)  โมเดลนี้ช่วยองค์กรในการกำหนดวิธีและการวางแผนเพื่อการนำไปใช้ให้เหมาะสมกับ risk ที่องค์กรต้องเผชิญ |
| การศึกษาเกี่ยวกับความปลอดภัยใน Application | [OWASP Education Project](https://www.owasp.org/index.php/Category:OWASP_Education_Project) เป็นเครื่องมือในการฝึกอบรมเรื่องความปลอดภัยให้กับนักพัฒนา web application ได้ นอกจากนี้ OWASP ยังมี [OWASP WebGoat](https://www.owasp.org/index.php/WebGoat), [WebGoat.NET](https://www.owasp.org/index.php/Category:OWASP_WebGoat.NET),  [OWASP NodeJS Goat](https://www.owasp.org/index.php/OWASP_Node_js_Goat_Project), [OWASP Juice Shop Project](https://www.owasp.org/index.php/OWASP_Juice_Shop_Project) และ [OWASP Broken Web Applications Project](https://www.owasp.org/index.php/OWASP_Broken_Web_Applications_Project) ซึ่งเป็นโปรแกรมที่มีช่องโหว่อยู่ เพื่อให้นักพัฒนานำไปใช้ในการเรียนรู้จริงเกี่ยวกับระบบที่มีช่องโหว่ นักพัฒนาสามารถทดสอบโจมตี และดูผลลัพธ์ของการโจมตีได้ หากต้องการทราบถึงความคืบหน้าของโครงการต่างๆเหล่านี้ คุณสามารถไปร่วมประชุมงานสัมมนาต่างๆ เช่น [OWASP AppSec Conference](https://www.owasp.org/index.php/Category:OWASP_AppSec_Conference), [OWASP Conference Training](https://www.owasp.org/index.php/Category:OWASP_AppSec_Conference), หรืองาน meeting ของ [OWASP Chapter meetings](https://www.owasp.org/index.php/Category:OWASP_Chapter) ต่างๆ ได้ |

มีแหล่งข้อมูลของ OWASP อีกมากมาย ที่คุณสามารถนำไปประยุกต์ใช้ได้ คุณสามารถเข้าไปดูได้ที่ [OWASP Projects](https://www.owasp.org/index.php/Projects) ซึ่งรวมลิสต์ข้อมูลสำคัญๆ lab และ incubator project ต่างๆของ OWASPเอาไว้ แหล่งข้อมูลเกือบทั้งหมดของ OWASP จะอยู่ใน [wiki](https://www.owasp.org/) ของ OWASP และนอกจากนี้คุณยังสามารถสั่งซื้อเอกสารของ OWASP ได้ทั้งในรูป [hardcopy หรือ eBooks](https://stores.lulu.com/owasp)
